<h2 id="informativa-sul-trattamento-dei-dati-personali">INFORMATIVA SUL TRATTAMENTO DEI DATI PERSONALI</h2>
<p>ai sensi degli artt. 13-14 del <strong class="font-weight-semibold">Regolamento</strong> (UE) 2016/679</p>
<p>Questa informativa privacy descrive come vengono trattati i dati personali di coloro che approdano al sito <a href="https://checkout.pagopa.it/"><u>checkout.pagopa.it</u></a> (il "<strong class="font-weight-semibold">Sito</strong>") per effettuare un pagamento con carta tramite la Piattaforma pagoPA, ossia tramite il sistema nazionale dei pagamenti nei confronti delle pubbliche amministrazioni e degli altri soggetti di interesse pubblico.</p>
<p>Il Sito <a href="https://checkout.pagopa.it/"><u>checkout.pagopa.it</u></a> è gestito dalla società PagoPA S.p.A.. Il Sito ti permette di richiamare un avviso di pagamento pagoPA nella tua disponibilità e di richiederne il relativo pagamento con carta attraverso un Prestatore di Servizi di Pagamento (ossia la banca o altro istituto che hai scelto per effettuare un determinato pagamento) tra quelli aderenti alla Piattaforma pagoPA, nonché di essere avvisato per e-mail sull’esito della transazione che effettuerai sulla Piattaforma pagoPA (di seguito il "<strong class="font-weight-semibold">Servizio</strong>").</p>
<p>Questa informativa pertanto riguarda esclusivamente i dati personali forniti per ricevere l’e-mail sull’esito delle transazioni ma <u>NON</u> descrive invece il trattamento dei dati personali necessari per la richiesta e l’effettuazione dei pagamenti, rispetto ai quali gli Enti Creditori (ossia la pubblica amministrazione a favore della quale effettui un pagamento) e/o i Prestatori di Servizi di Pagamento (ossia la banca o altro istituto che hai scelto per effettuare un determinato pagamento) restano titolari autonomi del trattamento. Dovrai quindi rivolgerti a quest'ultimi per informazioni sul trattamento dei dati, incluso quello della carta da te utilizzata.</p>
<p><strong class="font-weight-semibold">PagoPA S.p.A. tratta i tuoi dati come titolare per la gestione e lo sviluppo del Sito sulla base dell’esercizio del pubblico interesse; i singoli soggetti che erogano i propri servizi tramite le piattaforme gestite dalla PagoPA S.p.A. rimangono invece titolari autonomi del trattamento dei dati necessari per l’erogazione dei relativi servizi. Dovrai quindi rivolgerti a quest'ultimi per informazioni sul trattamento dei tuoi dati diversi da quelli indicati nella presente informativa, inclusi, a titolo esemplificativo, quelli inerenti gli strumenti di pagamento da te utilizzati.</strong></p>
<p><strong class="font-weight-semibold">Titolare del trattamento dei dati</strong></p>
<p>Il titolare del trattamento è la società PagoPA S.p.A. con sede in Piazza Colonna 370 00187 Roma – Italia, PEC <a href="mailto:pagopa@pec.governo.it"><u>pagopa@pec.governo.it</u></a>.</p>
<p><strong class="font-weight-semibold">Data protection officer (DPO) o Responsabile Protezione Dati (RPD)</strong></p>
<p>Il DPO di PagoPA SpA può essere contattato attraverso il presente <a href="https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8"><u>form di contatto</u></a> o ai seguenti recapiti:</p>
<ul>
<li><p>e-mail: <a href="mailto:dpo@pagopa.it">dpo@pagopa.it</a>;</p></li>
<li><p>PEC: <a href="mailto:dpo@pec.pagopa.it">dpo@pec.pagopa.it</a></p></li>
</ul>
<p>indirizzo: Via Sardegna n. 38 – 00187, ROMA (sede operativa della società).</p>
<p><strong class="font-weight-semibold">Responsabile del trattamento dei dati</strong></p>
<p>Il Titolare del trattamento ha nominato in qualità di Responsabile del trattamento, Nexi Payments S.p.A. e Service HUB S.p.A. (già SIA S.p.A.), per l’erogazione dei servizi legati all’infrastruttura tecnologica della piattaforma pagoPA.</p>
<p>Indirizzo: Corso Sempione n. 55 cap 20149 Milano, con C.F. n. 04107060966 e P.IVA n. 10542790968.</p>
<p>Indirizzo PEC: <a href="mailto:direzione_net@pec.sia.eu"><u>direzione_net@pec.sia.eu</u></a>; <a href="mailto:DPO@pec.nexi.it"><u>DPO@pec.nexi.it</u></a></p>
<p>E-mail: <a href="mailto:DPO@nexi.it"><u>DPO@nexi.it</u></a></p>
<p>Il Titolare del trattamento per l’erogazione del Servizio si avvale di Google Ireland Limited quale Responsabile del trattamento attraverso l’uso del reCAPTCHA. Numero di registrazione: 368047/Numero di partita iva: IE6388047V, con sede in Gordon House, Barrow Street, Dublino 4, Irlanda.</p>
<p>Form di contatto disponibile <a href="https://support.google.com/policies/answer/9581826?p=privpol_privts&amp;hl=it&amp;visit_id=637776805987558520-610797265&amp;rd=1"><u>qui</u></a>.</p>
<p><strong class="font-weight-semibold">Autorità di controllo</strong></p>
<p>Garante per la protezione dei dati personali</p>
<p>Indirizzo e-mail: <a href="mailto:garante@gpdp.it"><u>garante@gpdp.it</u></a></p>
<p>Indirizzo PEC: <a href="mailto:protocollo@pec.gpdp.it"><u>protocollo@pec.gpdp.it</u></a></p>
<p><strong class="font-weight-semibold">Dati personali trattati, finalità e base giuridica del trattamento</strong></p>
<p>Per gli utenti del Sito i dati personali da noi trattati sono:</p>
<ul>
<li>causale riportata nell’avviso di pagamento pagoPA (ove inclusiva di dati personali, anche particolari).</li>
</ul>
<p>Questi dati vengono trattati al fine di fornirti il Servizio (come sopra definito). La base giuridica del trattamento è l'esecuzione del Servizio da te richiesto.</p>
<ul>
<li>l'indirizzo e-mail da te fornito prima di finalizzare l’operazione di pagamento con carta.</li>
</ul>
<p>Questi dati vengono trattati al fine di fornirti il Servizio (come sopra definito). La base giuridica del trattamento è l'esecuzione del Servizio da te richiesto.</p>
<ul>
<li>i log di sistema del Sito (ivi inclusi gli indirizzi IP contenuti nei log di accesso al Sito).</li>
</ul>
<p><em>Altri sistemi di tracciamento</em></p>
<p>Per garantire la sicurezza dei sistemi preposti al funzionamento del Sito, lo stesso utilizza sistemi di tracciamento di tipo CAPTCHA. Tali sistemi consentono ai gestori di pagine web di distinguere tra accesso umano e automatico (es. bot) ai siti web, proteggendoli da attività di spam e altre attività illecite. In particolare, il Sito utilizza il sistema reCAPTCHA offerto da Google, il quale funziona raccogliendo informazioni hardware e software, come i dati del dispositivo e dell’applicazione, e inviando questi dati a Google per l’analisi. Le informazioni raccolte in relazione all’uso di reCAPTCHA da parte degli Interessati sono altresì utilizzati per migliorare reCAPTCHA e per scopi di sicurezza generali. Queste informazioni non saranno mai utilizzate per la pubblicità personalizzata da Google. Per maggiori informazioni, è possibile consultare l’<a href="https://www.google.com/policies/privacy/">informativa privacy</a> e i <a href="https://www.google.com/policies/terms/">termini e condizioni d’uso</a> predisposti da Google.</p>
<p>Questi dati sono trattati al fine di garantire la sicurezza del sistema.</p>
<p>Non è prevista alcuna forma di processo decisionale automatizzato che comporti effetti giuridici sull'interessato. I dati personali non ottenuti mediante inserimento da parte dell'interessato sono esclusivamente gli indirizzi IP contenuti nei log di accesso al Sito.</p>
<p>Tali finalità vengono perseguite da PagoPA S.p.A. in ragione della seguente base giuridiche: esercizio di un compito di interesse pubblico, di cui all’Art. 6 comma 1 lett. e) GDPR, e in particolare progettazione, gestione e sviluppo della Piattaforma pagoPA prevista dall’art. 5 del Codice Amministrazione Digitale e affidata a PagoPA S.p.A. dalla Presidenza del Consiglio dei Ministri ai sensi dell’art. 8, commi 2 e 3, del D.lgs. 135/2018.</p>
<p><strong class="font-weight-semibold">Modalità del trattamento</strong></p>
<p>I dati personali degli utenti sono trattati adottando adeguate misure di sicurezza volte ad impedire l’accesso, la divulgazione, la modifica o la distruzione non autorizzate dei dati personali. Tutti i dipendenti che hanno accesso ai dati personali sono debitamente designati quali soggetti autorizzati al trattamento e ciascuno di essi è incaricato di trattare unicamente i dati strettamente necessari allo svolgimento delle proprie mansioni lavorative. Il trattamento è effettuato prevalentemente mediante strumenti informatici, con modalità organizzative e logiche strettamente correlate alle finalità sopra indicate. Oltre al Titolare, in alcuni casi, possono avere accesso ai dati, a seguito di comunicazione da parte dello stesso, anche ulteriori soggetti coinvolti nella gestione e l’erogazione dei servizi offerti, nominati, ove necessario, quali responsabili del trattamento ai sensi dell’art. 28 del Regolamento (UE) 2016/679. Tali soggetti trattano i dati esclusivamente per attività funzionali o comunque strettamente connesse allo svolgimento dei servizi richiesti.</p>
<p><strong class="font-weight-semibold">Categorie di destinatari dei dati</strong></p>
<p>Il Titolare tratta i dati personali unitamente alle seguenti categorie di destinatari:</p>
<ul>
<li><p>Nexi Payments S.p.A. e Service HUB S.p.A. (già SIA S.p.A.), fornitore di servizi tecnici, in qualità di responsabile del trattamento;</p></li>
<li><p>ai Prestatori di Servizi di Pagamento (PSP) aderenti alla Piattaforma pagoPA, in qualità di titolare autonomo, qualora tale comunicazione del dato sia necessaria per permetterti di effettuare un pagamento tramite quel determinato PSP;</p></li>
<li><p>altri soggetti pubblici e autorità giudiziarie ai sensi e nei limiti della normativa vigente.</p></li>
</ul>
<p><strong class="font-weight-semibold">Tempi di conservazione dei dati</strong></p>
<p>I dati personali acquisiti tramite il presente Sito sono conservati per il tempo necessario: i) per il corretto svolgimento del Servizio richiesto, ii) per motivi di interesse pubblico, e iii) per l’adempimento degli obblighi legali connessi.</p>
<p>Nel rispetto dei principi di proporzionalità e necessità, i dati non sono conservati per periodi più lunghi rispetto a quelli indispensabili alla realizzazione delle finalità sopra indicate e dunque al diligente svolgimento del Servizio. Per maggiori informazioni è possibile scrivere tramite il presente <u><a href="https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8">form di contatto</a>.</u></p>
<p><strong class="font-weight-semibold">Trasferimento transfrontaliero dei dati</strong></p>
<p>La Società si avvale di fornitori europei e non per l’erogazione dei propri servizi. Abbiamo concluso con tali fornitori accordi di servizio ai sensi dell’art. 28 del Regolamento. Tutti i fornitori sono conformi al GDPR. In particolare, ancor di più, i fornitori che risiedono al di fuori dello Spazio Economico Europeo (SEE), compresi gli USA, sono stati adeguatamente selezionati e oltre ad esser nominati ai sensi dell’art. 28 GDPR, e nel rispetto degli articoli 46, 47 e 49 del GDPR, hanno stipulato le Clausole Contrattuali Standard della Commissione Europea per garantire adeguati livelli di tutela, oltre a eventuali misure supplementari ove possibili e necessarie per rafforzare i livelli di tutela stessi. Per maggiori informazioni è possibile scrivere tramite il presente <a href="https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8"><u>form di contatto</u></a>.</p>
<p><strong class="font-weight-semibold">Diritti degli interessati</strong></p>
<p>In relazione alle predette finalità, avrà diritto ad accedere ai suoi dati personali, richiedere che gli stessi vengano rettificati o cancellati, opporsi al trattamento degli stessi, richiedere una limitazione del trattamento, ricevere i suoi dati personali in formato strutturato. Desideriamo informarti che potrai esercitare in ogni momento i diritti che ti sono riconosciuti dalla legge, tra cui quello:</p>
<ul>
<li><p>di accedere ai suoi dati personali, ottenendo evidenza delle finalità perseguite, delle categorie di dati coinvolti, dei destinatari a cui gli stessi possono essere comunicati, del periodo di conservazione applicabile, dell’esistenza di processi decisionali automatizzati;</p></li>
<li><p>di ottenere senza ritardo la rettifica dei dati personali inesatti che la riguardano;</p></li>
<li><p>di ottenere, nei casi previsti, la cancellazione dei suoi dati;</p></li>
<li><p>di revocare il consenso o i consensi eventualmente prestati;</p></li>
<li><p>di ottenere la limitazione del trattamento o di opporsi allo stesso, quando possibile;</p></li>
<li><p>di richiedere la portabilità dei dati che lei ha fornito, vale a dire di riceverli in un formato strutturato, di uso comune e leggibile da dispositivo automatico, anche per trasmettere tali dati ad un altro titolare, senza alcun impedimento da parte di PagoPA S.p.A. stessa;</p></li>
<li><p>di proporre reclamo all’Autorità Garante per la Protezione dei Dati Personali.</p></li>
</ul>
<p>Potrà esercitare i suoi diritti inviando specifica richiesta tramite il nostro <a href="https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8"><u>form</u></a> di contatto.</p>
<p><strong class="font-weight-semibold">Modifiche</strong></p>
<p>Il Titolare si riserva il diritto di apportare alla presente informativa, a propria esclusiva discrezione ed in qualunque momento, tutte le modifiche ritenute opportune o rese obbligatorie dalle norme di volta in volta vigenti, dandone adeguata pubblicità agli utenti. Si prega dunque di consultare spesso questa pagina, prendendo a riferimento la data di ultima modifica indicata in fondo alla stessa. In caso di mancata accettazione delle modifiche effettuate, l’utente è invitato a cessare l’utilizzo del Sito e a chiedere al Titolare la rimozione dei propri dati personali; salvo quanto diversamente specificato, la precedente versione dell’informativa continuerà ad applicarsi ai dati personali raccolti sino a quel momento.</p>
<h2 id="cookie-policy"><strong class="font-weight-semibold">COOKIE POLICY</strong></h2>
<p>Il presente Avviso Cookie è parte della nostra Informativa sulla privacy. Per ulteriori informazioni su di noi, e su come proteggiamo informazioni degli utenti, si prega di consultare la nostra Informativa sulla privacy.</p>
<p>Il Sito utilizza cookie tecnici di navigazione o di sessione che garantiscono la normale navigazione e fruizione del Sito (essi vengono memorizzati sul terminale dell'utente sino alla chiusura del browser). Detti cookies sono utilizzati nella misura strettamente necessaria per rendere il Servizio. Essi garantiscono un'adeguata fruizione del Sito e consentono all'utente di navigare e utilizzare servizi e opzioni. Il loro utilizzo esula da scopi ulteriori e tali cookie sono installati direttamente dal titolare e gestore del Sito (rientrano, dunque, nella categoria di cookie di prima parte o proprietari).</p>
<p>Per l'installazione dei suddetti cookie non è richiesto il preventivo consenso degli utenti, mentre resta fermo l'obbligo di dare l'informativa ai sensi dell'art. 13 del Regolamento e dell'art. 122 del D. Lgs. 196/2003 e ss.mm.ii. (Codice Privacy).</p>
<p>Il Sito presenta cookies di terze parti, creati e gestiti da soggetti diversi dal titolare del sito che si sta visitando e sui quali lo stesso non ha e non può avere alcun controllo. Nello specifico, l'unico cookie settato di terze parti è MixPanel utile per il tracciamento degli eventi di failure nell’operazione di pagamento.</p>
<p>I cookies vengono conservati per un periodo non superiore a 6 mesi dal momento della raccolta, salvo che la loro ulteriore conservazione non si renda necessaria per l’accertamento di reati. L’Utente può scegliere di disabilitare i cookies intervenendo sulle impostazioni del proprio browser di navigazione secondo le istruzioni rese disponibili dai relativi fornitori ai link di seguito indicati o decidere di disabilitare i cookies del Sito mediante il banner cookies.</p>
<ul>
<li><p><a href="https://support.google.com/chrome/answer/95647?co=GENIE.Platform%3DDesktop&amp;hl=it">Chrome</a></p></li>
<li><p><a href="https://support.mozilla.org/it/kb/Attivare%20e%20disattivare%20i%20cookie">Firefox</a></p></li>
<li><p><a href="https://support.apple.com/kb/ph19214?locale=it_IT">Safari</a></p></li>
<li><p><a href="https://support.microsoft.com/it-it/help/17442/windows-internet-explorer-delete-manage-cookies">Internet Explorer</a></p></li>
<li><p><a href="https://support.microsoft.com/it-it/help/4027947/windows-delete-cookies">Edge</a></p></li>
<li><p><a href="https://help.opera.com/en/latest/web-preferences/#cookies">Opera</a></p></li>
</ul>
<p><strong class="font-weight-semibold">Data di ultimo aggiornamento:</strong> 24.1.2022</p>
<p>I tuoi feedback sono importanti per migliorare il Sito, anche sulle questioni privacy! Se qualcosa che riguarda la tua privacy non ti convince, non ti è chiaro o ritieni che dovremmo agire diversamente, scrivici utilizzando il <a href="https://privacyportal-de.onetrust.com/webform/77f17844-04c3-4969-a11d-462ee77acbe1/9ab6533d-be4a-482e-929a-0d8d2ab29df8"><u>form</u></a> dedicato alla gestione delle richieste degli interessati.</p>
<hr>
<h2>TERMINI E CONDIZIONI D'USO</h2>
<p><strong class="font-weight-semibold">Data ultimo aggiornamento:</strong> 24 gennaio 2022</p>
<p><strong class="font-weight-semibold">I presenti termini regolano il rapporto tra gli utenti del sito e PagoPA S.p.A.: stabiliscono i tuoi diritti e obblighi nell’utilizzo del sito e dei suoi servizi.</strong>
<br><strong class="font-weight-semibold">Leggili attentamente: utilizzando il sito, li accetti integralmente e ti impegni a rispettarli!</strong></p>
<p><strong class="font-weight-semibold">1. Descrizione del servizio</strong></p>
<p>Il presente sito è nella gestione della società PagoPA S.p.A., società per azioni con socio unico, con capitale sociale di euro 1,000,000 interamente versato, e sede legale in Roma, Piazza Colonna 370, CAP 00187, con n. di iscrizione a Registro Imprese di Roma, CF e P.IVA 15376371009.</p>
<p>La nostra società è stata istituita per legge per al fine di provvedere alla diffusione dei pagamenti digitali con particolare attenzione alla pubbliche amministrazioni.</p>
<p>In particolare, tra i suoi compiti istituzionali la nostra società è competente alla gestione della Piattaforma pagoPA.</p>
<p>Tale piattaforma ti consente di eseguire in modo standard ogni pagamento nei confronti di una pubblica amministrazione italiana o ogni altro soggetto pubblico comunque aderente alla piattaforma.</p>
<p>In particolare, con il Sito ti è consentito eseguire il pagamento di un avviso pagoPA, ossia di una richiesta a te inviata da un soggetto aderente alla Piattaforma pagoPA. Accedendo al sito, dunque, previo inserimento di specifici dati (codice avviso, e c.f. dell’ente creditore) come riportati nell'avviso pagoPA nella tua disponibilità e previo inserimento della tua e-mail e successivamente di specifici dati (numero della carta di pagamento, intestatario della carta, scadenza e CVV) potrai finalizzare la tua operazione di pagamento poichè i dati della tua carta verranno dalla nostra società trasmessi al PSP selezionato per l’operazione di pagamento.</p>
<p>In particolare, il Sito dopo aver inserito i dati della tua carta di pagamento, ti permette di finalizzare l’operazione con il Prestatore di Servizi di Pagamento (PSP) di riferimento, salva ogni facoltà per te di selezionare un diverso PSP tra quelli disponibili.</p>
<p>Ricorda che la scelta del PSP è in capo al pagatore che proprio in virtù di tale scelta è chiamato a corrispondere al PSP selezionato l’eventuale commissione per l'operazione di pagamento richiesta.</p>
<p>Per ogni PSP il sito ti espone la commissione dallo stesso praticata e a te addebitata in sede di finalizzazione del pagamento.</p>
<p>Una volta finalizzata così l’operazione di pagamento, ti sarà possibile ricevere alla mail da te fornita l’esito dell’operazione.</p>
<p><strong class="font-weight-semibold">Prima di inserire l'indirizzo e-mail assicurati che, ove tale indirizzo non sia nella tua piena disponibilità, tu abbia ricevuto ogni necessaria autorizzazione all’uso di tale indirizzo e-mail al fine della ricezione della notifica dell’esito dell'operazione da te richiesta tramite il Sito.</strong></p>
<p><strong class="font-weight-semibold">Infatti, dopo aver eseguito l'operazione di pagamento, tale indirizzo e-mail verrà utilizzato dalla nostra società per recapitare l’esito del pagamento, con ogni maggiore informazione rispetto allo stesso.</strong></p>
<p><strong class="font-weight-semibold">Pertanto, anche ai fini di tutela dei tuoi dati, ci raccomandiamo di verificare con estrema attenzione all’atto di digitazione dell’indirizzo e-mail.</strong></p>
<p><strong class="font-weight-semibold">2. Costi</strong></p>
<p>L’utilizzo del Sito per eseguire le operazioni di pagamento da te richieste non prevede alcun corrispettivo per la nostra società.</p>
<p>Tuttavia, quando effettui un pagamento tramite il Sito (cioè tramite la Piattaforma pagoPA), potrebbero essere applicati dei costi da parte del PSP selezionato per effettuare la transazione. Prima di effettuare qualsiasi pagamento potrai sempre vedere la commissione che il PSP ti chiede di pagare.</p>
<p>Per utilizzare il servizio è necessaria una connessione dati. Possono essere applicati costi aggiuntivi in funzione del piano dati del Tuo operatore, nonché di ulteriori costi (comprese le eventuali imposte applicabili) associati all’utilizzo della connessione dati.</p>
<p><strong class="font-weight-semibold">3. Assistenza tecnica all’utente e debug</strong></p>
<p>Facciamo del nostro meglio per assicurarti un’esperienza adatta alle tue esigenze.</p>
<p>Se hai bisogno di assistenza tecnica sul Sito, puoi contattarci scrivendo a helpdesk@pagopa.it.</p>
<p><strong class="font-weight-semibold">4. Responsabilità e obblighi dell’utente</strong></p>
<!-- -->
<ol type="a">
<li><em>Uso conforme e obblighi dell’Utente.</em></li>
</ol>
<p>Utilizzando il Sito e le sue funzionalità, l’utente accetta i presenti ToS e si impegna a rispettarli in ogni momento. L’utente può utilizzare il Sito e le sue funzionalità esclusivamente per gli scopi autorizzati dai presenti ToS e in conformità alla legge applicabile.</p>
<p>L’utente si impegna, in particolare, a non utilizzare, direttamente o indirettamente, il Sito e le sue funzionalità:</p>
<ol type="i">
<li><p>in violazione dei diritti della società o di terzi;</p></li>
<li><p>per finalità o scopi commerciali;</p></li>
<li><p>in modo illecito, diffamatorio, osceno, volgare, intimidatorio, offensivo nei confronti della società o di terzi;</p></li>
<li><p>sfruttando l’identità di un’altra persona o implicando l’utilizzo non personale delle funzionalità del Sito, salvo quando eventualmente ed espressamente previsto dai presenti ToS;</p></li>
<li><p>per trasmettere comunicazioni illecite o non autorizzate, quali messaggi massivi, spam o messaggi automatici;</p></li>
<li><p>per comunicare dati o informazioni false, ingannevoli o illecite;</p></li>
<li><p>per trasmettere virus, malware o altri codici dannosi per qualsivoglia dispositivo o sistema.</p></li>
</ol>
<!-- -->
<ol start="2" type="a">
<li><em>Misure a disposizione della nostra società</em></li>
</ol>
<p>Tu sei responsabile per tutte le attività, le operazioni e le transazioni effettuate sul Sito, per eventuali perdite o danni subiti dalla società o da terzi in caso di violazioni di questi ToS, nonché dell’utilizzo improprio o illecito del Sito.</p>
<p>Tieni presente che, senza pregiudizio delle azioni a disposizione della società o di terzi ai sensi della legge applicabile, la nostra società può adottare autonomamente tutte le misure necessarie, inclusa la sospensione o l’interruzione del Sito, dell’utilizzo delle funzionalità del Sito da parte dell’utente, qualora l’utente ne faccia un utilizzo illecito o altrimenti vietato, oppure commetta una violazione sostanziale o reiterata dei ToS.</p>
<ol start="3" type="a">
<li><em>Responsabilità dell’utente, indennizzo e manleva</em></li>
</ol>
<p>L’utente si obbliga a manlevare e tenere indenne la nostra società e i suoi dipendenti, dirigenti e amministratori da qualsiasi domanda, reclamo o azione legale da parte di terzi, nonché da qualsiasi danno, perdita o spesa (incluse le ragionevoli spese legali necessarie per resistere le predette azioni) da chiunque subiti, direttamente o indirettamente, in relazione, in conseguenza o in connessione:</p>
<ol type="i">
<li><p>alle attività e alla condotta dell’utente nell’utilizzo del Sito e delle sue funzionalità;</p></li>
<li><p>alle dichiarazioni, ai dati e alle informazioni comunque fornite dall’utente;</p></li>
<li><p>alle violazioni dei ToS o della legge applicabile da parte dell’utente.</p></li>
</ol>
<p><strong class="font-weight-semibold">5. Esclusioni e limitazione di responsabilità di PagoPA S.p.A.</strong></p>
<p>L’utente è il solo responsabile dei dati inseriti per richiamare l’avviso pagoPA, ossia dell’inserimento del codice avviso e del c.f. dell’ente creditore. Ogni errore in tale inserimento può determinare il pagamento di un avviso pagoPA diverso da quello di interesse dell’utente. Proprio per tale ragione il Sito, dopo l'inserimento del codice avviso e del c.f. dell’ente creditore espone all'utente maggiori dettagli dell’avviso di riferimento affinché l'utente possa essere pienamente consapevole di quale operazione di pagamento sta per finalizzare.</p>
<p>Nell’indicare il codice avviso e il c.f. dell’ente creditore, l’utente dichiara tacitamente di avere nella sua disponibilità materiale o comunque di avere ricevuto disposizione da colui che ha materialmente l’avviso pagoPA a procedere con l'inserimento di tali dati, nonché a visualizzare l'avviso pagoPA nei suoi maggiori dettagli.</p>
<p>In considerazione di quanto precisato, PagoPA S.p.A. NON è responsabile di operazioni di pagamento eseguite dall’utente per avvisi pagoPA che siano stati erroneamente richiamati dall'utente stesso e per effetto processati ai fini del relativo pagamento.</p>
<p>PagoPA S.p.A. è responsabile unicamente delle funzionalità del Sito, con le precisazioni e le limitazioni che seguono.</p>
<p>Nella misura consentita dalla legge applicabile, la responsabilità complessiva della nostra società in relazione ai presenti ToS e al Sito nei confronti dell’utente è limitata ai danni e alle perdite che siano diretta conseguenza della violazione da parte di PagoPA S.p.A. dei presenti ToS.</p>
<p><strong class="font-weight-semibold">6. Modifiche ai ToS</strong></p>
<p>Siamo sempre al lavoro per offrirTi nuove funzionalità e per migliorare il Sito. Per questo, i presenti ToS potrebbero cambiare nel tempo, e in tal caso ti chiediamo di monitorare i presenti ToS ogni volta in cui accedi al Sito.</p>
<p>Ricorda che se continui a utilizzare le funzionalità del Sito, accetti le modifiche ai presenti ToS.</p>
<p>Se non intendi accettare le modifiche, come unico rimedio potrai in qualsiasi momento, per qualsiasi motivo, senza alcun preavviso e senza alcun costo o onere, cessare l’utilizzo del Sito.</p>
<p><strong class="font-weight-semibold">7. Foro competente e legge applicabile</strong></p>
<p>I presenti ToS sono regolati dalla legge italiana. Ogni controversia che dovesse insorgere tra l’utente e la nostra società in relazione ai presenti ToS e/o al Sito sarà di competenza del giudice del luogo di residenza o domicilio dell’utente, se qualificato come consumatore ai sensi del D.lgs. 206/2005. La Commissione Europea mette a disposizione dei consumatori la Piattaforma per la Risoluzione delle Controversie Online per risolvere le controversie in via stragiudiziale (Art. 14, par. 1 del Regolamento UE 524/2013). I consumatori possono effettuare un reclamo al seguente link: <a href="http://ec.europa.eu/consumers/odr/"><u>http://ec.europa.eu/consumers/odr/</u></a>.</p>
<p>Nelle ipotesi in cui l’Utente non sia qualificato quale consumatore ai sensi del D.lgs. 206/2005 le controversie relative ai presenti Tos e del Sito saranno di competenza esclusiva del foro di Roma.</p>
<p>Ai sensi degli articoli 1341 e 1342 del codice civile, proseguendo l’Utente dichiara espressamente di aver letto, compreso e accettato i seguenti articoli dei presenti termini e condizioni d’uso: <strong class="font-weight-semibold">(4)</strong> Responsabilità e obblighi dell’Utente; <strong class="font-weight-semibold">(5)</strong> Esclusioni e limitazione di responsabilità di PagoPA S.p.A.; <strong class="font-weight-semibold">(6)</strong> Modifiche ai ToS.</p>